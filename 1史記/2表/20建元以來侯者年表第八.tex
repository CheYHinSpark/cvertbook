\chapter{建元以來侯者年表第八}

太史公曰，匈奴絕和親，攻當路塞，閩越擅伐，東甌請降。二夷交侵，當盛漢之隆，以此知功臣受封侔於祖考矣。何者。自詩書稱三代戎狄是膺，荊荼是徵，太史公曰，齊桓越燕伐山戎，武靈王以區區趙服單于，秦繆用百里霸西戎，吳楚之君以諸侯役百越。況乃以中國一統，明天子在上，兼文武，席卷四海，內輯億萬之眾，豈以晏然不為邊境征伐哉。自是後，遂出師北討彊胡，南誅勁越，將卒以次封矣。

\biao{|p{5em}|p{10em}|p{7em}|p{10em}|p{9em}|p{9em}|p{10em}|p{7em}|}
{
\hline
國名 & 侯功 & 元光 & 元朔 & 元狩 & 元鼎 & 元封 & 太初已後 \\ \hline
翕 & 匈奴相降，侯。元朔二年，屬車騎將軍，擊匈奴有功，益封。 & 三。四年七月壬午，侯趙信元年。 & 五。六年，侯信為前將軍擊匈奴，遇單于兵，敗，信降匈奴，國除。 &  &  &  &  \\ \hline
持裝 & 匈奴都尉降，侯。 & 六年後九月丙寅，侯樂。元年。 & 六 & 六 & 元年，侯樂死，無後，國除。 &  &  \\ \hline
親陽 & 匈奴相降，侯。 &  & 三。二年十月癸巳，侯月氏元年。五年，侯月氏坐亡斬，國除。 &  &  &  &  \\ \hline
若陽 & 匈奴相降，侯。 &  & 三。二年十月癸巳，侯猛元年。五年，侯猛坐亡斬，國除。 &  &  &  &  \\ \hline
長平 & 以元朔二年再以車騎將軍擊匈奴，取朔方、河南功侯。元朔五年，以大將軍擊匈奴，破右賢王，益封三千戶。 &  & 五。二年三月丙辰，烈侯衛青元年。 & 六 & 六 & 六 & 太初元年，今侯伉元年。 \\ \hline
平陵 & 以都尉從車騎將軍青擊匈奴功侯。以元朔五年，用遊擊將軍從大將軍，益封。 &  & 五。二年三月丙辰，侯蘇建元年。 & 六 & 六。六年，侯建為右將軍，與翕侯信俱敗，獨身脫來歸，當斬，贖，國除。 &  &  \\ \hline
岸頭 & 以都尉從車騎將軍青擊匈奴功侯。元朔六年，從大將軍，益封。 &  & 五。二年六月壬辰，侯張次公元年。 & 元年，次公坐與淮南王女姦，及受財物罪，國除。 &  &  &  \\ \hline
平津 & 以丞相詔所褒侯。 &  & 四。五年十一月乙丑，獻侯公孫弘元年。 & 二。四。三年，侯慶元年。 & 六 & 三。四年，侯慶坐為山陽太守有罪，國除。 &  \\ \hline
涉安 & 以匈奴單于太子降侯。 &  & 一。三年四月丙子，侯於單。元年。五月，卒，無後，國除。 &  &  &  &  \\ \hline
昌武 & 以匈奴王降侯。以昌武侯從驃騎將軍擊左賢王功，益封。 &  & 三。四年十月庚申，堅侯趙安稽元年。 & 六 & 六 & 一。五。二年，侯充國元年。 & 。太初元年，侯充國薨，亡後，國除。 \\ \hline
襄城 & 以匈奴相國降侯。 &  & 三。四年十月庚申，侯無龍元年。 & 六 & 六 & 六 & 一。太初二年，無龍從浞野侯戰死。二。三年，侯病已元年。 \\ \hline
南奅 & 以騎將軍從大將軍青擊匈奴得王功侯。太初二年，以丞相封為葛繹侯。 &  & 二。五年四月丁未，侯公孫賀元年。 & 六 & 四。五年，賀坐酎金，國除，絕，七歲。 &  & 十三。太初二年三月丁卯，封葛繹侯。征和二年，賀子敬聲有罪，國除。 \\ \hline
合騎 & 以護軍都尉三從大將軍擊匈奴，至右賢王庭，得王功侯。元朔六年益封。 &  & 二。五年四月丁未，侯公孫敖元年。 & 一。二年，侯敖將兵擊匈奴，與驃騎將軍期，後，畏懦，當斬，贖為庶人，國除。 &  &  &  \\ \hline
樂安 & 以輕車將軍再從大將軍青擊匈奴得王功侯。 &  & 二。五年四月丁未，侯李蔡元年。 & 四。五年，侯蔡以丞相盜孝景園神道壖地罪，自殺，國除。 &  &  &  \\ \hline
龍镪 & 以都尉從大將軍青擊匈奴得王功侯。元鼎六年，以橫海將軍擊東越功，為案道侯。 &  & 二。五年四月丁未，侯韓說元年。 & 六 & 四。五年，侯說坐酎金，國絕。二歲復侯。 & 六。元年五月丁卯，案道侯說元年。 & 十三。征和二年，子長代，有罪，絕。子曾復封為龍镪侯。 \\ \hline
隨成 & 以校尉三從大將軍青擊匈奴，攻農吾，先登石累，得王功侯。 &  & 二。五年四月乙卯，侯趙不虞元年。 & 三。三年，侯不虞坐為定襄都尉，匈奴敗太守，以聞非實，謾。國除。 &  &  &  \\ \hline
從平 & 以校尉三從大將軍青擊匈奴，至右賢王庭，數為鴈行上石山先登功侯。 &  & 二。五年四月乙卯，公孫戎奴元年。 & 一。二年，侯戎奴坐為上郡太守發兵擊匈奴，不以聞，謾，國除。 &  &  &  \\ \hline
涉軹 & 以校尉三從大將軍擊匈奴，至右賢王庭，得王，虜閼氏功侯。 &  & 二。五年四月丁未，侯李朔元年。 & 元年，侯朔有罪，國除。 &  &  &  \\ \hline
宜春 & 以父大將軍青破右賢王功侯。 &  & 二。五年四月丁未，侯衛伉元年。 & 六 & 元年，伉坐矯制不害，國除。 &  &  \\ \hline
陰安 & 以父大將軍青破右賢王功侯。 &  & 二。五年四月丁未，侯衛不疑元年。 & 六 & 四。五年，侯不疑坐酎金，國除。 &  &  \\ \hline
發干 & 以父大將軍青破右賢王功侯。 &  & 二。五年四月丁未，侯衛登元年。 & 六 & 四。五年，侯登坐酎金，國除。 &  &  \\ \hline
博望 & 以校尉從大將軍六年擊匈奴，知水道，及前使絕域大夏功侯。 &  & 一。六年三月甲辰，侯張騫元年。 & 一。二年，侯騫坐以將軍擊匈奴畏懦，當斬，贖，國除。 &  &  &  \\ \hline
冠軍 & 以嫖姚校尉再從大將軍，六年從大將軍擊匈奴，斬相國功侯。元狩二年，以驃騎將軍擊匈奴，至祁連，益封，迎渾邪王，益封，擊左右賢王，益封。 &  & 一。六年四月壬申，景桓侯霍去病元年。 & 六 & 六。元年，哀侯嬗元年。 & 元年，哀侯嬗薨，無後，國除。 &  \\ \hline
眾利 & 以上谷太守四從大將軍，六年擊匈奴，首虜千級以上功侯。 &  & 一。六年五月壬辰，侯郝賢。元年。 & 一。二年，侯賢坐為上谷太守入戍卒財物上計謾罪，國除。 &  &  &  \\ \hline
潦 & 以匈奴趙王降，侯。 &  &  & 一。元年七月壬午，悼侯趙王煖訾。元年。二年，煖訾死，無後，國除。 &  &  &  \\ \hline
宜冠 & 以校尉從驃騎將軍二年再出擊匈奴功侯。故匈奴歸義。 &  &  & 二。二年正月乙亥，侯高不識元年。四年，不識擊匈奴，戰軍功增首不以實，當斬，贖罪，國除。 &  &  &  \\ \hline
煇渠 & 以校尉從驃騎將軍二年再出擊匈奴，得王功侯。以校尉從驃騎將軍二年虜五王功，益封。故匈奴歸義。 &  &  & 五。二年二月乙丑，忠侯僕多。元年。 & 三。三。四年，侯電元年。 & 六 & 四 \\ \hline
從驃 & 以司馬再從驃騎將軍數深入匈奴，得兩王子騎將功侯。以匈河將軍元封三年擊樓蘭功，復侯。 &  &  & 五。二年五月丁丑，侯趙破奴元年。 & 四。五年，侯破奴坐酎金，國除。 & 浞野四。三年，侯破奴元年。 & 一。二年，侯破奴以浚稽將軍擊匈奴，失軍，為虜所得，國除。 \\ \hline
下麾 & 以匈奴王降侯。 &  &  & 五。二年六月乙亥，侯呼毒尼元年。 & 四。二。五年，煬侯伊即軒元年。 & 六 & 四 \\ \hline
漯陰 & 以匈奴渾邪王將眾十萬降侯，萬戶。 &  &  & 四。二年七月壬午，定侯渾邪元年。 & 六。元年，魏侯蘇元年。 & 五。五年，魏侯蘇薨，無後，國除。 &  \\ \hline
煇渠 & 以匈奴王降侯。 &  &  & 四。三年七月壬午，悼侯扁訾元年。 & 一。二年，侯扁訾死，無後，國除。 &  &  \\ \hline
河綦 & 以匈奴右王與渾邪降侯。 &  &  & 四。三年七月壬午，康侯烏犁元年。 & 二。四。三年，餘利鞮元年。 & 六 & 四 \\ \hline
常樂 & 以匈奴大當戶與渾邪降侯。 &  &  & 四。三年七月壬午，肥侯稠雕。元年。 & 六 & 六 & 二。太初三年，今侯廣漢元年。 \\ \hline
符離 & 以右北平太守從驃騎將軍四年擊右王，將重會期，首虜二千七百人功侯。 &  &  & 三。四年六月丁卯，侯路博德元年。 & 六 & 六 & 太初元年，侯路博德有罪，國除。 \\ \hline
壯 & 以匈奴歸義因淳王從驃騎將軍四年擊左王，以少破多，捕虜二千一百人功侯。 &  &  & 三。四年六月丁卯，侯復陸支元年。 & 二。四。三年，今侯偃元年。 & 六 & 四 \\ \hline
眾利 & 以匈奴歸義樓剸王。從驃騎將軍四年擊右王，手自劍合功侯。 &  &  & 三。四年六月丁卯，質侯伊即軒。元年 & 六 & 五。一。六年，今侯當時元年。 & 四 \\ \hline
湘成 & 以匈奴符離王降侯。 &  &  & 三。四年六月丁卯，侯敞屠洛元年。 & 四。五年，侯敞屠洛坐酎金，國除。 &  &  \\ \hline
義陽 & 以北地都尉從驃騎將軍四年擊左王，得王功侯。 &  &  & 三。四年六月丁卯，侯衛山元年。 & 六 & 六 & 四 \\ \hline
散 & 以匈奴都尉降侯。 &  &  & 三。四年六月丁卯，侯董荼吾。元年。 & 六 & 六 & 二。二。太初三年，今侯安漢元年。 \\ \hline
臧馬 & 以匈奴王降侯。 &  &  & 一。四年六月丁卯，康侯延年元年。五年，侯延年死，不得置後，國除。 &  &  &  \\ \hline
周子南君 & 以周後紹封。 &  &  &  & 三。四年十一月丁卯，侯姬嘉元年。 & 三。三。四年君買元年。 & 四 \\ \hline
樂通 & 以方術侯。 &  &  &  & 一。四年四月乙巳，侯五利將軍欒大元年。五年，侯大有罪，斬，國除。 &  &  \\ \hline
瞭 & 以匈奴歸義王降侯。 &  &  &  & 一。四年六月丙午，侯次公元年。五年，侯次公坐酎金，國除。 &  &  \\ \hline
術陽 & 以南越王兄越高昌侯。 &  &  &  & 一。四年，侯建德元年。五年，侯建德有罪，國除。 &  &  \\ \hline
龍亢 & 以校尉摎樂擊南越，死事，子侯。 &  &  &  & 二。五年三月壬午，侯廣德元年。 & 六。六年，侯廣德有罪誅，國除。 &  \\ \hline
成安 & 以校尉韓千秋擊南越死事，子侯。 &  &  &  & 二。五年三月壬子，侯延年元年。 & 六。六年，侯延年有罪，國除。 &  \\ \hline
昆 & 以屬國大且渠擊匈奴功侯。 &  &  &  & 二。五年五月戊戌，侯渠復累。元年。 & 六 & 四 \\ \hline
騏 & 以屬國騎擊匈奴，捕單于兄功侯。 &  &  &  & 二。五年六月壬子，侯駒幾元年。 & 六 & 四 \\ \hline
梁期 & 以屬國都尉五年閒出擊匈奴，得復累絺縵等功侯。 &  &  &  & 二。五年七月辛巳，侯任破胡元年。 & 六 & 四 \\ \hline
牧丘 & 以丞相及先人萬石積德謹行侯。 &  &  &  & 二。五年九月丁丑，恪侯石慶元年。 & 六 & 二。二。三年，侯德元年。 \\ \hline
瞭 & 以南越將降侯。 &  &  &  & 一。六年三月乙酉，侯畢取元年。 & 六 & 四 \\ \hline
將梁 & 以樓船將軍擊南越，椎鋒卻敵侯。 &  &  &  & 一。六年三月乙酉，侯楊僕元年。 & 三。四年，侯僕有罪，國除。 &  \\ \hline
安道 & 以南越揭陽令聞漢兵至自定降侯。 &  &  &  & 一。六年三月乙酉，侯揭陽令史定元年。 & 六 & 四 \\ \hline
隨桃 & 以南越蒼梧王聞漢兵至降侯。 &  &  &  & 一。六年四月癸亥，侯趙光元年。 & 六 & 四 \\ \hline
湘成 & 以南越桂林監聞漢兵破番禺，諭甌駱兵四十餘萬降侯。 &  &  &  & 一。六年五月壬申，侯監居翁。元年。 & 六 & 四 \\ \hline
海常 & 以伏波司馬捕得南越王建德功侯。 &  &  &  & 一。六年七月乙酉，莊侯蘇弘元年。 & 六 & 太初元年，侯弘死，無後，國除。 \\ \hline
北石 & 以故東越衍侯佐繇王斬餘善功侯。 &  &  &  &  & 六。元年正月壬午，侯吳陽元年。 & 三。太初四年，今侯首元年。 \\ \hline
下酈 & 以故甌駱左將斬西于王功侯。 &  &  &  &  & 六。元年四月丁酉，侯左將黃同元年。 & 四 \\ \hline
繚嫈 & 以故校尉從橫海將軍說擊東越功侯。 &  &  &  &  & 一。元年五月己卯，侯劉福元年。二年，侯福有罪，國除。 &  \\ \hline
蘌兒 & 以軍卒斬東越徇北將軍功侯。 &  &  &  &  & 六。元年閏月癸卯，莊侯轅終古元年。 & 太初元年，終古死，無後，國除。 \\ \hline
開陵 & 以故東越建成侯與繇王共斬東越王餘善功侯。 &  &  &  &  & 六。元年閏月癸卯，侯建成元年。 &  \\ \hline
臨蔡 & 以故南越郎聞漢兵破番禺，為伏波得南越相呂嘉功侯。 &  &  &  &  & 六。元年閏月癸卯，侯孫都元年。 &  \\ \hline
東成 & 以故東越繇王斬東越王餘善功侯，萬戶。 &  &  &  &  & 六。元年閏月癸卯，侯居服元年。 &  \\ \hline
無錫 & 以東越將軍漢兵至棄軍降侯。 &  &  &  &  & 六。元年，侯多軍元年。 &  \\ \hline
涉都 & 以父棄故南海守，漢兵至以城邑降，子侯。 &  &  &  &  & 六。元年中，侯嘉元年。 & 二。太初二年，侯嘉薨，無後，國除。 \\ \hline
平州 & 以朝鮮將漢兵至降侯。 &  &  &  &  & 一。三年四月丁卯，侯唊元年。四年，侯唊薨，無後，國除。 &  \\ \hline
荻苴 & 以朝鮮相漢兵至圍之降侯。 &  &  &  &  & 四。三年四月，侯朝鮮相韓陰元年。 &  \\ \hline
澅清 & 以朝鮮尼谿相使人殺其王右渠來降侯。 &  &  &  &  & 四。三年六月丙辰，侯朝鮮尼谿相參元年。 &  \\ \hline
騠茲 & 以小月氏若苴王將眾降侯。 &  &  &  &  & 三。四年十一月丁卯，侯稽谷姑。元年。 & 太初元年，侯稽谷姑薨，無後，國除。 \\ \hline
浩 & 以故中郎將將兵捕得車師王功侯。 &  &  &  &  & 一。四年正月甲申，侯王恢元年。四年四月，侯恢坐使酒泉矯制害，當死，贖，國除。封凡三月。 &  \\ \hline
瓡讘 & 以小月氏王將眾千騎降侯。 &  &  &  &  & 二。四年正月乙酉，侯扜者。元年。一。六年，侯勝元年。 & 四 \\ \hline
幾 & 以朝鮮王子漢兵圍朝鮮降侯。 &  &  &  &  & 二。四年三月癸未，侯張阍。歸義元年。六年，侯張阍使朝鮮，謀反，死，國除。 &  \\ \hline
涅陽 & 以朝鮮相路人，漢兵至，首先降，道死，其子侯。 &  &  &  &  & 三。四年三月壬寅，康侯子最元年。 & 二。太初二年，侯最死，無後，國除。 \\ \hline
}

右太史公本表。

\biao{|p{2em}|p{70em}|}{
\hline
當塗 & 魏不害，以圉守尉捕淮陽反者公孫勇等侯。 \\ \hline
蒲 & 蘇昌，以圉尉史捕淮陽反者公孫勇等侯。 \\ \hline
潦陽 & 江德，以園廄嗇夫共捕淮陽反者公孫勇等侯。 \\ \hline
富民 & 田千秋，家在長陵。以故高廟寢郎上書諫孝武曰，子弄父兵，罪當笞。父子之怒，自古有之。蚩尤畔父，黃帝涉江。上書至意，拜為大鴻臚。征和四年為丞相，封三千戶。至昭帝時病死，子順代立，為虎牙將軍，擊匈奴，不至質，誅死，國除。 \\ \hline}

右孝武封國名。

後進好事儒者褚先生曰，太史公記事盡於孝武之事，故復修記孝昭以來功臣侯者，編於左方，令後好事者得覽觀成敗長短絕世之適，得以自戒焉。當世之君子，行權合變，度時施宜，希世用事，以建功有土封侯，立名當世，豈不盛哉。觀其持滿守成之道，皆不謙讓，驕蹇爭權，喜揚聲譽，知進不知退，終以殺身滅國。以三得之，及身失之，不能傳功於後世，令恩德流子孫，豈不悲哉。夫龍雒侯曾為前將軍，世俗順善，厚重謹信，不與政事，退讓愛人。其先起於晉六卿之世。有土君國以來，為王侯，子孫相承不絕，歷年經世，以至于今，凡百餘歲，豈可與功臣及身失之者同日而語之哉。悲夫，後世其誡之。

\biao{|p{2em}|p{70em}|}{
\hline
博陸 & 霍光，家在平陽。以兄驃騎將軍故貴。前事武帝，覺捕得侍中謀反者馬何羅等功侯，三千戶。中輔幼主昭帝，為大將軍。謹信，用事擅治，尊為大司馬，益封邑萬戶。後事宣帝。歷事三主，天下信鄉之，益封二萬戶。子禹代立，謀反，族滅，國除。 \\ \hline
秺 & 金翁叔名日磾，以匈奴休屠王太子從渾邪王將眾五萬，降漢歸義，侍中，事武帝，覺捕侍中謀反者馬何羅等功侯，三千戶。中事昭帝，謹厚，益封三千戶。子弘代立，為奉車都尉，事宣帝。 \\ \hline
安陽 & 上官桀，家在隴西。以善騎射從軍。稍貴，事武帝，為左將軍。覺捕斬侍中謀反者馬何羅弟重合侯通功侯，三千戶。中事昭帝，與大將軍霍光爭權，因以謀反，族滅，國除。 \\ \hline
桑樂 & 上官安。以父桀為將軍故貴，侍中，事昭帝。安女為昭帝夫人，立為皇后故侯，三千戶。驕蹇，與大將軍霍光爭權，因以父子謀反，族滅，國除。 \\ \hline
富平 & 張安世，家在杜陵。以故御史大夫張湯子武帝時給事尚書，為尚書令。事昭帝，謹厚習事，為光祿勳右將軍。輔政十三年，無適過，侯，三千戶。及事宣帝，代霍光為大司馬，用事，益封萬六千戶。子延壽代立，為太僕，侍中。 \\ \hline
義陽 & 傅介子，家在北地。以從軍為郎，為平樂監。昭帝時，刺殺外國王，天子下詔書曰，平樂監傅介子使外國，殺樓蘭王，以直報怨，不煩師，有功，其以邑千三百戶封介子為義陽侯。子厲代立，爭財相告，有罪，國除。 \\ \hline
商利 & 王山，齊人也。故為丞相史，會騎將軍上官安謀反，山說安與俱入丞相，斬安。山以軍功為侯，三千戶。上書願治民，為代太守。為人所上書言，繫獄當死，會赦，出為庶人，國除。 \\ \hline
建平 & 杜延年。以故御史大夫杜周子給事大將軍幕府，發覺謀反者騎將軍上官安等罪，封為侯，邑二千七百戶，拜為太僕。元年，出為西河太守。五鳳三年，入為御史大夫。 \\ \hline
弋陽 & 任宮。以故上林尉捕格謀反者左將軍上官桀，殺之便門，封為侯，二千戶。後為太常，及行衛尉事。節儉謹信，以壽終，傳於子孫。 \\ \hline
宜城 & 燕倉。以故大將軍幕府軍吏發謀反者騎將軍上官安罪有功，封侯，邑二千戶。為汝南太守，有能名。 \\ \hline
宜春 & 王訢，家在齊。本小吏佐史，稍遷至右輔都尉。武帝數幸扶風郡，訢共置辦，拜為右扶風。至孝昭時，代桑弘羊為御史大夫。元鳳三年，代田千秋為丞相，封二千戶。立二年，為人所上書言暴，自殺，不殊。子代立，為屬國都尉。 \\ \hline
安平 & 楊敞，家在華陰。故給事大將軍幕府，稍遷至大司農，為御史大夫。元鳳六年，代王訢為丞相，封二千戶。立二年，病死。子賁代立，十三年病死。子翁君代立，為典屬國。三歲，以季父惲故出惡言，繫獄當死，得免，為庶人，國除。 \\ \hline}

右孝昭時所封國名。

\biao{|p{2em}|p{70em}|}{
\hline
陽平 & 蔡義，家在溫。故師受韓詩，為博士，給事大將軍幕府，為杜城門候。入侍中，授昭帝韓詩，為御史大夫。是時年八十，衰老，常兩人扶持乃能行。然公卿大臣議，以為為人主師，當以為相。以元平元年代楊敞為丞相，封二千戶。病死，絕無後，國除。 \\ \hline
扶陽 & 韋賢，家在魯。通詩、禮、尚書，為博士，授魯大儒，入侍中，為昭帝師，遷為光祿大夫，大鴻臚，長信少府。以為人主師，本始三年代蔡義為丞相，封扶陽侯，千八百戶。為丞相五歲，多恩，不習吏事，免相就第，病死。子玄成代立，為太常。坐祠廟騎，奪爵，為關內侯。 \\ \hline
平陵 & 范明友，家在隴西。以家世習外國事，使護西羌。事昭帝，拜為度遼將軍，擊烏桓功侯，二千戶。取霍光女為妻。地節四年，與諸霍子禹等謀反，族滅，國除。 \\ \hline
營平 & 趙充國。以隴西騎士從軍得官，侍中，事武帝。數將兵擊匈奴有功，為護軍都尉，侍中，事昭帝。昭帝崩，議立宣帝，決疑定策，以安宗廟功侯，封二千五百戶。 \\ \hline
陽成 & 田延年。以軍吏事昭帝，發覺上官桀謀反事，後留遲不得封，為大司農。本造廢昌邑王議立宣帝，決疑定策，以安宗廟功侯，二千七百戶。逢昭帝崩，方上事並急，因以盜都內錢三千萬。發覺，自殺，國除。 \\ \hline
平丘 & 王遷，家在衛。為尚書郎，習刀筆之文。侍中，事昭帝。帝崩，立宣帝，決疑定策，以安宗廟功侯，二千戶。為光祿大夫，秩中二千石。坐受諸侯王金錢財。漏洩中事，誅死，國除。 \\ \hline
樂成 & 霍山。山者，大將軍光兄子也。光未死時上書曰，臣兄驃騎將軍去病從軍有功，病死，賜謚景桓侯，絕無後，臣光願以所封東武陽邑三千五百戶分與山。天子許之，拜山為侯。後坐謀反，族滅，國除。 \\ \hline
冠軍 & 霍雲。以大將軍兄驃騎將軍適孫為侯。地節三年，天子下詔書曰驃騎將軍去病擊匈奴有功，封為冠軍侯。薨卒，子侯代立，病死無後。春秋之義，善善及子孫，其以邑三千戶封雲為冠軍侯。後坐謀反，族滅，國除。 \\ \hline
平恩 & 許廣漢，家昌邑。坐事下蠶室，獨有一女，嫁之。宣帝未立時，素與廣漢出入相通，卜相者言當大貴，以故廣漢施恩甚厚。地節三年，封為侯，邑三千戶。病死無後，國除。 \\ \hline
昌水 & 田廣明。故郎，為司馬，稍遷至南郡都尉、淮陽太守、鴻臚、左馮翊。昭帝崩，議廢昌邑王，立宣帝，決疑定策，以安宗廟。本始三年，封為侯，邑二千三百戶。為御史大夫。後為祁連將軍，擊匈奴，軍不至質，當死，自殺，國除。 \\ \hline
高平 & 魏相，家在濟陰。少學易，為府卒史，以賢良舉為茂陵令，遷河南太守。坐賊殺不辜，繫獄，當死，會赦，免為庶人。有詔守茂陵令，為楊州刺史，入為諫議大夫，復為河南太守，遷為大司農、御史大夫。地節三年，譖毀韋賢，代為丞相，封千五百戶。病死，長子賓代立，坐祠廟失侯。 \\ \hline
博望 & 許中翁。以平恩侯許廣漢弟封為侯，邑二千戶。亦故有私恩，為長樂衛尉。死，子延年代立。 \\ \hline
樂平 & 許翁孫。以平恩侯許廣漢少弟故為侯，封二千戶。拜為彊弩將軍，擊破西羌，還，更拜為大司馬、光祿勳。亦故有私恩，故得封。嗜酒好色，以早病死。子湯代立。 \\ \hline
將陵 & 史子回。以宣帝大母家封為侯，二千六百戶，與平臺侯昆弟行也。子回妻宜君，故成王孫，嫉妒，絞殺侍婢四十餘人，盜斷婦人初產子臂膝以為媚道。為人所上書言，論棄市。子回以外家故，不失侯。 \\ \hline
平臺 & 史子叔。以宣帝大母家封為侯，二千五百戶。衛太子時，史氏內一女於太子，嫁一女魯王，今見魯王亦史氏外孫也。外家有親，以故貴，數得賞賜。 \\ \hline
樂陵 & 史子長。以宣帝大母家貴，侍中，重厚忠信。以發覺霍氏謀反事，封三千五百戶。 \\ \hline
博成 & 張章，父故潁川人，為長安亭長。失官，之北闕上書，寄宿霍氏第舍，臥馬櫪閒，夜聞養馬奴相與語，言諸霍氏子孫欲謀反狀，因上書告反，為侯，封三千戶。 \\ \hline
都成 & 金安上，先故匈奴。以發覺故大將軍霍光子禹等謀反事有功，封侯，二千八百戶。安上者，奉車都尉秺侯從群子。行謹善，退讓以自持，欲傳功德於子孫。 \\ \hline
平通 & 楊惲，家在華陰，故丞相楊敞少子，任為郎。好士，自喜知人，居眾人中常與人顏色，以故高昌侯董忠引與屏語，言霍氏謀反狀，共發覺告反侯，二千戶，為光祿動。到五鳳四年，作為妖言，大逆罪腰斬，國除。 \\ \hline
高昌 & 董忠，父故潁川陽翟人，以習書詣長安。忠有材力，能騎射，用短兵，給事期門。與張章相習知，章告語忠霍禹謀反狀，忠以語常侍騎郎楊惲，共發覺告反，侯，二千戶。今為梟騎都尉，侍中。坐祠宗廟乘小車，奪百戶。 \\ \hline
爰戚 & 趙成。用發覺楚國事侯，二千三百戶。地節元年，楚王與廣陵王謀反，成發覺反狀，天子推恩廣德義，下詔書曰無治廣陵王，廣陵不變更。後復坐祝詛滅國，自殺，國除。今帝復立子為廣陵王。 \\ \hline
酇 & 地節三年，天子下詔書曰，朕聞漢之興，相國蕭何功第一，今絕無後，朕甚憐之，其以邑三千戶封蕭何玄孫建世為酇侯。 \\ \hline
平昌 & 王長君，家在趙國，常山廣望邑人也。衛太子時，嫁太子家，為太子男史皇孫為配，生子男，絕不聞聲問，行且四十餘歲，至今元康元年中，詔徵，立以為侯，封五千戶。宣帝舅父也。 \\ \hline
樂昌 & 王稚君，家在趙國，常山廣望邑人也。以宣帝舅父外家封為侯，邑五千戶。平昌侯王長君弟也。 \\ \hline
邛成 & 王奉光，家在房陵。以女立為宣帝皇后，故封千五百戶。言奉光初生時，夜見光其上，傳聞者以為當貴云。後果以女故為侯。 \\ \hline
安遠 & 鄭吉，家在會稽。以卒伍起從軍為郎，使護將弛刑士田渠梨。會匈奴單于死，國亂，相攻，日逐王將眾來降漢，先使語吉，吉將吏卒數百人往迎之。眾頗有欲還者，斬殺其渠率，遂與俱入漢。以軍功侯，二千戶。 \\ \hline
博陽 & 邴吉，家在魯。本以治獄為御史屬，給事大將軍幕府。常施舊恩宣帝，遷為御史大夫，封侯，二千戶。神爵二年，代魏相為丞相。立五歲，病死。子翁孟代立，為將軍，侍中。甘露元年，坐祠宗廟不乘大車而騎至廟門，有罪，奪爵，為關內侯。 \\ \hline
建成 & 黃霸，家在陽夏，以役使徙雲陽。以廉吏為河內守丞，遷為廷尉監，行丞相長史事。坐見知夏侯勝非詔書大不敬罪，久繫獄三歲，從勝學尚書。會赦，以賢良舉為揚州刺史，潁川太守。善化，男女異路，耕者讓畔，賜黃金百斤，秩中二千石。居潁川，入為太子傅，遷御史大夫。五鳳三年，代邴吉為丞相。封千八百戶。 \\ \hline
西平 & 于定國，家在東海。本以治獄給事為廷尉史，稍遷御史中丞。上書諫昌邑王，遷為光祿大夫，為廷尉。乃師受春秋，變道行化，謀厚愛人。遷為御史大夫，代黃霸為丞相。 \\ \hline
}

右孝宣時所封。

\biao{|p{2em}|p{70em}|}{
\hline
陽平 & 王稚君，家在魏郡。故丞相史。女為太子妃。太子立為帝，女為皇后，故侯，千二百戶。初元以來，方盛貴用事，游宦求官於京師者多得其力，未聞其有知略廣宣於國家也。 \\ \hline}