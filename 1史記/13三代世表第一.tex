\chapter{三代世表第一}

太史公曰，五帝、三代之記，尚矣。自殷以前諸侯不可得而譜，周以來乃頗可著。孔子因史文次春秋，紀元年，正時日月，蓋其詳哉。至於序尚書則略，無年月，或頗有，然多闕，不可錄。故疑則傳疑，蓋其慎也。

余讀諜記，黃帝以來皆有年數。稽其歷譜諜終始五德之傳，古文咸不同，乖異。夫子之弗論次其年月，豈虛哉。於是以五帝系諜、尚書集世紀黃帝以來訖共和為世表。

\biao{|p{9em}|p{3em}|p{3em}|p{3em}|p{3em}|p{3em}|p{5em}|p{5em}|}
{
帝王世國號&顓頊屬&黼屬&堯屬&舜屬&夏屬&殷屬&周屬\\\hline
黃帝號有熊。&黃帝生昌意。&黃帝生玄囂。&黃帝生玄囂。&黃帝生昌意。&黃帝生昌意。&黃帝生玄囂。&黃帝生玄囂。\\\hline
帝顓頊，黃帝孫。起黃帝，至顓頊三世，號高陽。&昌意生顓頊。為高陽氏。&玄囂生蟜極。&玄囂生蟜極。&昌意生顓頊。顓頊生窮蟬。&昌意生顓頊。&玄囂生蟜極。蟜極生高辛。&玄囂生蟜極。蟜極生高辛。\\\hline
帝黼，黃帝曾孫。起黃帝，至帝黼四世。號高辛。&&蟜極生高辛，為帝黼。&蟜極生高辛。高辛生放勛。&窮蟬生敬康。敬康生句望。&&高辛生党。&高辛生后稷，為周祖。\\\hline
帝堯。起黃帝，至黼子五世。號唐。&&&放勛為堯。&句望生蟜牛。蟜牛生瞽叟。&&镌為殷祖。&后稷生不窋。\\\hline
帝舜，黃帝玄孫之玄孫，號虞。&&&&瞽叟生重華，是為帝舜。&顓頊生鯀。鯀生文命。&镌生昭明。&不窋生鞠。\\\hline
帝禹，黃帝耳孫，號夏。&&&&&文命，是為禹。&昭明生相土。&鞠生公劉。\\\hline
帝啟，伐有扈，作甘誓。&&&&&&相土生昌若。&公劉生慶節。\\\hline
帝太康&&&&&&昌若生曹圉。曹圉生冥。&慶節生皇僕。皇僕生差弗。\\\hline
帝仲康，太康弟。&&&&&&冥生振。&差弗生毀渝。毀渝生公非。\\\hline
帝相&&&&&&振生微。微生報丁。&公非生高圉。高圉生亞圉。\\\hline
帝少康&&&&&&報丁生報乙。報乙生報丙。&亞圉生公祖類。\\\hline
帝予&&&&&&報丙生主壬。主壬生主癸。&公祖類生太王亶父。\\\hline
帝槐&&&&&&主癸生天乙，是為殷湯。&亶父生季歷。季歷生文王昌。益易卦。\\\hline
帝芒&&&&&&&文王昌生武王發。\\\hline
帝泄&&&&&&&\\\hline
帝不降&&&&&&&\\\hline
帝扃不降弟。&&&&&&&\\\hline
帝廑&&&&&&&\\\hline
帝孔甲，不降子。好鬼神，淫亂不好德，二龍去。&&&&&&&\\\hline
帝皋&&&&&&&\\\hline
帝發&&&&&&&\\\hline
帝履癸，是為桀。從禹至桀十七世。從黃帝至桀二十世。&&&&&&&\\\hline
殷湯代夏氏。從黃帝至湯十七世。&&&&&&&\\\hline
帝外丙，湯太子。太丁蚤卒，故立次弟外丙。&&&&&&&\\\hline
帝仲壬，外丙弟。&&&&&&&\\\hline
帝太甲，故太子太丁子。淫，伊尹放之桐宮。三年，悔過自責，伊尹乃迎之復位。&&&&&&&\\\hline
帝沃丁。伊尹卒。&&&&&&&\\\hline
帝太庚，沃丁弟。&&&&&&&\\\hline
帝小甲，太庚弟。殷道衰，諸侯或不至。&&&&&&&\\\hline
帝雍己，小甲弟。&&&&&&&\\\hline
帝太戊，雍己弟。以桑穀生，稱中宗。&&&&&&&\\\hline
帝中丁&&&&&&&\\\hline
帝外壬，中丁弟。&&&&&&&\\\hline
帝河亶甲，外壬弟。&&&&&&&\\\hline
帝祖乙&&&&&&&\\\hline
帝祖辛&&&&&&&\\\hline
帝沃甲，祖辛弟。&&&&&&&\\\hline
帝祖丁，祖辛子。&&&&&&&\\\hline
帝南庚，沃甲子。&&&&&&&\\\hline
帝陽甲，祖丁子。&&&&&&&\\\hline
帝盤庚，陽甲弟。徙河南。&&&&&&&\\\hline
帝小辛，盤庚弟。&&&&&&&\\\hline
帝小乙，小辛弟。&&&&&&&\\\hline
帝武丁。雉升鼎耳雊。得傅說。稱高宗。&&&&&&&\\\hline
帝祖庚&&&&&&&\\\hline
帝甲，祖庚弟。淫。&&&&&&&\\\hline
帝廩辛&&&&&&&\\\hline
帝庚丁，廩辛弟。殷徙河北。&&&&&&&\\\hline
帝武乙。慢神震死。&&&&&&&\\\hline
帝太丁&&&&&&&\\\hline
帝乙。殷益衰。&&&&&&&\\\hline
帝辛，是為紂。弒。從湯至紂二十九世。從黃帝至紂四十六世。&&&&&&&\\\hline
周武王代殷。從黃帝至武王十九世。&&&&&&&\\
}

\biao{|p{3em}|p{3em}|p{2em}|p{2em}|p{2em}|p{3em}|p{2em}|p{2em}|p{2em}|p{2em}|p{2em}|p{2em}|}
{
成王誦&魯周公旦，武王弟。初封。&齊太公尚，文王、武王師。初封。&晉唐叔虞，武王子。初封。&秦惡來，助紂。父飛廉，有力。&楚熊繹。繹父鬻熊，事文王。初封。&宋微子啟，紂庶兄。初封。&衛康叔，武王弟。初封。&陳胡公滿，舜之後。初封。&蔡叔度，武王弟。初封。&曹叔振鐸，武王弟。初封。&燕召公奭，周同姓。初封。\\\hline
康王釗刑錯四十餘年。&魯公伯禽&丁公呂伋&晉侯燮&女防&熊乂&微仲，啟弟。&康伯&申公&蔡仲&&九世至惠侯。\\\hline
昭王瑕南巡不返。不赴，諱之。&考公&乙公&武侯&旁皋&熊黮&宋公&孝伯&相公&蔡伯&太伯&\\\hline
穆王滿。作甫刑。荒服不至。&煬公，考公弟。&癸公&成侯&大几&熊勝&丁公&嗣伯&孝公&宮侯&仲君&\\\hline
恭王伊扈&幽公&哀公&厲侯&大駱&熊煬&湣公，丁公弟。&疌伯&慎公&厲侯&宮伯&\\\hline
懿王堅。周道衰，詩人作刺。&魏公&胡公&靖侯&非子&熊渠&煬公，湣公弟。&靖伯&幽公&武侯&孝伯&\\\hline
孝王方，懿王弟。&厲公&獻公弒胡公。&&秦侯&熊無康&厲公&貞伯&釐公&&夷伯&\\\hline
夷王燮，懿王子。&獻公，厲公弟。&武公&&公伯&熊鷙紅&釐公&頃侯&&&&\\\hline
厲王胡。以惡聞過亂，出奔，遂死於彘。&真公&&&秦仲&熊延，紅弟。&&釐侯&&&&\\\hline
共和，二伯行政。&武公，真公弟。&&&&熊勇&&&&&&\\
}

張夫子問褚先生曰，詩言契、后稷皆無父而生。今案諸傳記咸言有父，父皆黃帝子也，得無與詩謬秋。

褚先生曰，不然。詩言契生於卵，后稷人跡者，欲見其有天命精誠之意耳。鬼神不能自成，須人而生，柰何無父而生乎。一言有父，一言無父，信以傳信，疑以傳疑，故兩言之。堯知契、稷皆賢人，天之所生，故封之契七十里，後十餘世至湯，王天下。堯知后稷子孫之後王也，故益封之百里，其後世且千歲，至文王而有天下。詩傳曰，湯之先為契，無父而生。契母與姊妹浴於玄丘水，有燕銜卵墮之，契母得，故含之，誤吞之，即生契。契生而賢，堯立為司徒，姓之曰子氏。子者茲，茲，益大也。詩人美而頌之曰殷社芒芒，天命玄鳥，降而生商。商者質，殷號也。文王之先為后稷，后稷亦無父而生。后稷母為姜嫄，出見大人蹟而履踐之，知於身，則生后稷。姜嫄以為無父，賤而棄之道中，牛羊避不踐也。抱之山中，山者養之。又捐之大澤，鳥覆席食之。姜嫄怪之，於是知其天子，乃取長之。堯知其賢才，立以為大農，姓之曰姬氏。姬者，本也。詩人美而頌之曰厥初生民，深修益成，而道后稷之始也。孔子曰，昔者堯命契為子氏，為有湯也。命后稷為姬氏，為有文王也。大王命季歷，明天瑞也。太伯之吳，遂生源也。天命難言，非聖人莫能見。舜、禹、契、后稷皆黃帝子孫也。黃帝策天命而治天下，德澤深後世，故其子孫皆復立為天子，是天之報有德也。人不知，以為閒從布衣匹夫起耳。夫布衣匹夫安能無故而起王天下乎。其有天命然。

黃帝後世何王天下之久遠邪。

曰，傳云天下之君王為萬夫之黔首請贖民之命者帝，有福萬世。黃帝是也。五政明則修禮義，因天時舉兵征伐而利者王，有福千世。蜀王，黃帝後世也，至今在漢西南五千里，常來朝降，輸獻於漢，非以其先之有德，澤流後世邪。行道德豈可以忽秋哉。人君王者舉而觀之。漢大將軍霍子孟名光者，亦黃帝後世也。此可為博聞遠見者言，固難為淺聞者說也。何以言之。古諸侯以國為姓。霍者，國名也。武王封弟叔處於霍，後世晉獻公滅霍公，後世為庶民，往來居平陽。平陽在河東，河東晉地，分為衛國。以詩言之，亦可為周世。周起后稷，后稷無父而生。以三代世傳言之，后稷有父名高辛，高辛，黃帝曾孫。黃帝終始傳曰，漢興百有餘年，有人不短不長，出自白燕之鄉，持天下之政，時有嬰兒主，欲行車。霍將軍者，本居平陽自白燕。臣為郎時，與方士考功會旗亭下，為臣言。豈不偉哉。